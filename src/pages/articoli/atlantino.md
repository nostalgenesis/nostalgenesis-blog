---
layout: ../../layouts/ArticleLayout.astro
title: "Atlantino"
date: 2026-09-06, 17:00
---
L'***Atlantino*** è uno strumento pensato per lo studio, la memorizzazione e il ripasso [dei siti e dei luoghi d'Italia](https://portale.inpa.gov.it/api/media/d479ec81-a12a-4357-b574-efdea8763846) previsti per l'[esame di conseguimento dell’abilitazione all’esercizio della professione di guida turistica (2026)](https://www.inpa.gov.it/bandi-e-avvisi/dettaglio-bando-avviso/?concorso_id=4eed076c847741c493ad9702ff78f6d6). Per affiancare allo studio teorico anche uno cartografico, ho sviluppato questa web app come esperimento di vibe-coding con Claude Sonnet 5 (Anthropic), pensando a uno spazio di lavoro in cui visualizzare e personalizzare la propria mappa. È uno strumento aperto e libero che spero possa essere utile per i colleghi esaminandi e per chiunque voglia organizzare il proprio studio del territorio.

# Come usarlo?
> 
**Non si tratta di una mappa pronta per l'uso**, bensì di **uno strumento con cui creare agilmente la tua mappa personale** nella maniera che più si confà al tuo metodo e stile di studio, memorizzazione e ripasso. Si basa tutto sul principio della visualizzazione:
1. sulla mappa piazzerai **i tuoi segnaposto**, a cui assegnerai nomi, colori ed eventuali note di testo;
2. in qualsiasi momento potrai cambiare visuale tra **cartina parlante, immagine satellitare e cartina muta**.

Puoi usare l'***Atlantino*** [cliccando qui](https://nostalgenesis.github.io/atlantino/) oppure servendoti dei [file presenti nella repository pubblica sul mio profilo GitHub](https://github.com/nostalgenesis/atlantino).

<figure>
  <img src="/immagini/basilica.png" alt="Screenshot esemplare.">
</figure>


# Segnaposto
> 
I segnaposto sono pallini di diversi colori con cui segnare i punti sulla mappa. Cliccando su un punto della mappa si aprirà una finestra che permette di personalizzare il segnaposto, dandogli un nome, un colore e inserendo dentro di esso eventuali note. Nomi, colori e note sono modificabili **in qualsiasi momento** anche dopo la loro creazione.

**Tasto *MODALITÀ RIPASSO*:** scorrendo il cursore sopra i segnaposto, comparirà il nome che gli avrai assegnato. Questa funzione è disattivabile e riattivabile con il tasto "MODALITÀ RIPASSO".

**Come funzionano i segnaposto:**
L'***Atlantino*** organizza i punti geografici su due livelli:
- **Principali... (i "siti"):**
Rappresentano i **contenitori**, cioè le *macro-aree* o *macro-categorie* (e.g. la città di Roma; la categoria "siti archeologici della Sicilia"). Hanno un colore identificativo.
- **... e secondari (i "punti di interesse"):**
Sono i **singoli punti** specifici legati a un *sito principale* (es. Ponte Vecchio nel contesto di Firenze; il teatro greco di Siracusa all'interno del Parco Archeologico della Neapolis). Ereditano il colore del loro sito "padre", di una tonalità più tenue ma riconoscibile. 

<figure>
  <img src="/immagini/nuovosito.png" alt="Screenshot esemplare.">
</figure>

Puoi mostrare o nascondere interi siti dal menù laterale, oppure nascondere tutti quelli secondari (con il tasto ***SEGNAPOSTO SECONDARI***) per testare la tua memoria.

# Visuale
> 
Puoi visualizzare tre tipi di mappa, cambiando dall'una all'altra in qualsiasi momento coi tasti in alto a destra senza spostamenti improvvisi:
- **cartina parlante di OpenStreetMap**, con toponomastica, strade, confini di stati e regioni. La lingua che si legge è quella ufficiale dello stato osservato, ma sono rispettati bilinguismi e certi nomi in lingua o dialetto locale. Consiglio, per esperienza personale, di servirsene nella fase di assegnazione dei segnaposto, possibilmente **congiuntamente a un'altra mappa** digitale o cartacea.
- **immagine satellitare**;
- **cartina muta**.

<figure>
  <img src="/immagini/cardomaximus.png" alt="Screenshot esemplare.">
</figure>

La visualizzazione dinamica e l'interattività delle mappe sono rese possibili dall'integrazione della libreria JavaScript Leaflet.

# Filosofia del progetto e contributi
> 
Non ho voluto creare una mappa e basta, ma una mappa personalizzabile da ciascuno in base alle proprie necessità per il proprio studio, giocando con pochi elementi minimi:
- la **gerarchia** tra segnaposto principali e secondari;
- la possibilità di includere le proprie **note di testo**;
- la **condivisibilità** dei file delle mappe.

L'***Atlantino*** è pensato appositamente come strumento di studio: essendo lo studio qualcosa di altamente personale (e poco prevedibile), immagino che qualcuno troverà modalità d'utilizzo molto diverse da quelle da me immaginate e preventivate. Per questo motivo il progetto è open source e ogni commento, feedback o contributo (sia come miglioramento che come suggerimento) sarà enormemente gradito e ben accetto.

# IMPORTANTE: uso dei dati
> 
I dati vengono salvati localmente nel browser. **Se viene cancellata la cache e i dati non sono stati scaricati, essi andranno perduti**. Puoi esportare la tua mappa come JSON e reimportarla in un secondo momento, su un altro browser. I file JSON esportati possono essere inviati anche ad altre persone. **L'importazione di mappe o file JSON creati da terzi avviene sotto la diretta responsabilità dell'utente.**

# Licenza
> 
Il codice è distribuito con licenza MIT.
